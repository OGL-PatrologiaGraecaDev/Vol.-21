
il EPISTOLA NUNCUPATORIA. 4!
voluisset , eum , quod ipsemet maluisse visus est, inter Origenes , Tertullianos ,' Bardesanes.
Tatianos , et si qui praeterea miserabili dissidio , ingenii doctrinaeque laudem a religionis et
" ﬁdei gloria sejunxerunt , numeravit. In quo quidem id providit suo more sapienter, ut quo-
rum ex morbi contagione pericula cavere posset , eorum industriae fructu non careret. Et
vero , sive timiditatis hoc fuit , sive fraudis , tectius hic aliquanto quam exteri , ac verecum
dius insanire conatus est, ut suis ipse libris Arianae perﬁdiae maculam aspergere potius quam
inurere videatur. Atque ut de aliis hoc loco taceamus , equidem hunc sese mihi potissimum
obtulisse gaudeo , in quo labis ac veneni parcissimus fuerit, exquisitas eruditionis opes libe-
rali plenaque manu congesserit. Sane vero quidquid hoc in genere lxvum ac ﬂagitiosum Eu-
sebii manus ulleverat , id omne Trapezuntii pietas , molliore vel stylo induxerat .vel spongia
deleverat ; sed in interprete ﬁdes magis commendari solet, quam pietas. Quanquam nec tanti
certe dissimulatio ista fuit, cum praesertim non doceat, ut exteri, non probet, non urgeat,
sed mentem modo furtim indicet innuatque suam: quasi non sine pudore aliquo catholica
frontis pudorem exueret. At quantum hic ex locuplete penu rerum atque locorum , et quanta
eum varietate protulerit, suavius , ut opinor, legendo sentiri potest, quam dicendo uberius
explicari. Qui quidem sensus, litteratorum omnium communis adhuc idemque fuit, qui ct
hujus in operis cognitione non mediocri diligentia studioque versati sunt, et in eo non.minus
Eusebium de antiquitate ipsa, quam de universa posteritate meruisse judicarunt. Atque hoc ju-
dicium veritatis est, non gratiae. Nam ut eos scriptores omittam , quorum monumenta nobis
superiorum aetatum nec incuria eripuit, nec invidit injuria, quibus tamen hic novo quodam
et illustri usu, auctoritatis plurimum et splendoris accessit. Quis non hunc ejus laborem , et
prisco illi (evo salutarem , et nostro huic jucundissimum ac fructuosissimum esse intelligat,
per quem superstites nec paucas , nec exiguas vetustorum , hoc est vel tempore ipso pretioso-
rum ingeniorum reliquias, sic tanquam servatas ex foedissimo naufragio tabulas habeamus ἵ
Atque ut obiter beneﬁcii partem aliquam degustemus , ejus in primis opera Sanchoniathonem
illum, hominem Phoenicium, et Trojanis, si plerisque ﬁdes, temporibus supparem audimus,
Philonis ngliensis ore , de antiquissima Phoenicum theologia disputantem; qua: Hebraeorum
ex fontibus , sed obliquo ac devio ﬂexu derivata , in Egyptios postea Graecosque redundavit.
Audimus et 0Enomaum , acrem , Superi! pugnacemque philosophum, quiab Apolline in frau-
dem impulsus , quam ingeniose totam illam oraculorum vanitatem illudit ? quanta vi dictio-
nis bilem ac stomachum in profani numinis caput erumpit? Quid graves et eruditas commc-
morem Origenis, Diogeniani , Bardesanis concertationes, adversus impiam siderum fatique
necessitatem, pro humance libertatis defensione susceptas? Quid Dionysios Alexandrinos,
quid Maximos , inveteratam illam multorum philosophorum de malerice xternitate ac prope
divinitate sententiam, pulcherrimis ac ﬁrmissimis rationibus evertent‘es ? Dat ille nobis Por-
phyrium , ex intimo veterum oraculorum sinu, novum recondita: philosophiae genus eruen-
tem. Producit Numenium, Platonicaa academiee sectas atque divortia, non minus diligenter
et enucleate , quam jucunde ac suaviter explicantem. Ejusdem ex Academia: spatiis Atticum
Aristoclem sistit ex Lyceo, quorum ille sic Aristotelem aPlatone divellit, ut omnem inter eos phi-
losophice societatem commerciumque tollat; hic autem Aristotelis sui defensionem, cum longa
et accurata eorum maxime philosophorum , qui sensibus aut nihil aut omnia crederent , re-
prehensione conjungit. Debet huic Africanus Chronologia: suae fragmentum sane luculentum.
Debet Plotinus egregiee disputationis auctarium , qua immortalium animorum purissimam
