63 PR

LO. 64
dum veteri, eoque de Aquilejensi tabulario, ubi et primum Auctore ab ipso conscriptus est, et in patrium
veluti censum deinde habitus, curatusque estdiligentius. Denique ab Antiquario exceptus est satis imperito,
homine autem minime malo, qui saepius quid: m errores librarios erret, etin rectam scripturam peccet, de
suo autem nihil aut audere velit, aut sciat. Certe ad Lectionis veritatem indagandam ipso interdum errore
suo profuit, ejusque monitu potius quam jussu, loca nec levioris momenti, nec sane pauca restituimus.
Alioquin ubi constanti rectaque scriptura ab impressis variat ( multaautem variat) fidem adhiberi sibi jure
merito poscit, et veriora admodum proponi, iere certum est. Recole quod superius ubi de Rufini Vita,
exemplum edimus ex singulari ejus lectione (Lib. ll, num. 12), qua duobus annis Alexandriae secundo
commoratus evincitur, qui dies ubi tantum aliquot substitisse, hactenus dictus est. His porro libris Apolo-
geticis, eo etiam libello una computato, quem scripsit ad Anastasium, et quem itidem ad Guarnerianum
exemplar exegimus, multisque locis fecimus meliorem, Rufinianorum Operum, qua: de suo ipse excudit,
et primigenia nominamus, Collectio omnis absolvitur.
Germanos Ruﬂni fastus proles suppositi tia consequitur : non illa quidem, ut aliis passim usuvenit, ver-
nilis conditionis, et quas Presbyterum Aquilejensem dedecoret, sed genere: aa indolis atque ingenii, quae et
cum genuinis stare nec sine dignitate possit. Ex ordine locum priorem tenet Com mentarius in Septuaginta-
quinque priores Psalmos, de quo longum essetaut qua} Fontanino, aut quae nobis multa in Adnotationibus
observata sunt, huc referre. Sed Auctorem investigare Operis, et conjecturas proponere quas fecimus,
praestat. In quam rem notatu dignum cum primis, quod natione Gallum se non obscuro Auctor indicio pro-
dit. In Praefatiuncula enim ad PsalmiXV. titulum de Arcubus loquens, quos antiquitus, ait, quando aliquis
de hoste suo trumphum habebat, faciebat sibi construi, non alios memorat, quam Arausiensem, quem ob ocu-
los fortasse, aut certe non longe positum habuit. Unde,~subdit, Arausicze in areu triumphali Massilicnse
bellum scalptum habetur ob signum victoriae Caesaris. Arausicam non aliam intelligo, quam quas Arausio, et
Arausiensis, et Araus-icorum civitas dicta est, nunc Oranges Galli vocant. Id ipsum alia comprobabit anim-
adversio. Auctor cum bonam Commentarii sui partem ex Augustino totidem saepe verbis describat, non
eam tamen, qua usus ille est, Scriptura: Sacra versionem usurpat, sed Vulgatam, quae nimirum Gallicana
audit, et ab ejus Ecclesia: usu nomen accepit. Loca nimis multasunt, et uno quoque propemodum Tractatu
obvia, ut proferri nunc ad faciendum rei periculum debeant. Ea nos sub initium Operis, et ubi longiores
lacinias in sua transfert. adnotato Augustini nomine, innuimus: postmodum adscriptis dumtaxat virgulis,
eam pericopem ab illo declaravimus mutuatam Conjicere estitaque oculos in librum, et mirari decerptoris
ingenium, qui tam sibi religioni ducit, a Vulgata, Gallicana, inquam, Scriptura recedere, ut ineptire alicubi,
et a proposito in diversa abire coactus sit. Quum enim Augustinus Versionis qua utitur verbis pressius
explanatione sua adhaeret, Noster eam explanationem describens, male cum lectione Versionis suae aptat,
et a scopo aberrat. Non ergo temere hinc etiam arguas, fuisse ex Galliarum Ecclesia hominem, qui minime
licere putaret sibi, alio quam Gallicano Circulo, ut vocant, recc pta scilicet apud suos Psalmorum Versione uti .
Porro Monachis hanc Psalterii explanandi operam impendisse, atque habuisse in Fratrum conventu
sermones, videtur. Nimirum Fratres interdum compellat, deque muniis Monachorum loquitur. In Psal-
mum XLI, vers. 10: Magna nobis ﬁducia, Fratres, quia susceptor noster est Deus. Et proxime praecedenti ad
vers. 8. de eorum vitiis, Hypocritae, simulatores mali, adjungcntcs se ﬁcta caritate... Tales multi inveniuntur
intra societatem Fratrum, etc. Et paulo post, Vis scire de Fratre quate cor habet? Attende unde libentius
loquatur, etc. Tum, Custodiamus, Fratres, introitum nostrum, maneamus intus, etc... notatur vagatio oculorum,
et curiositas, quod vitium vehementer solet nocere Conversis. Denique, Ilaec tria studia sunt otiosorum in
Claustra, vagatio oculorum, superﬂuitas verborum, perversitas cogitationum. Haec tria vilia ejiciunt Fratrem
de Claustra. Quin ipsummet vitam egisse cum Monachis dubitare non sinitlocus in Psal. XLV. num. iI: Ad
hoc jam reliquimus impedimenta mundi, et curas saeculi, atque ad MONASTBRII accessimus secretum, ut liberius
vacare possimus Deo. Et sub finem, eorum quoque Choro, ut vocant, sive canentium stationibus interfuisse :
In hoc Psalmo, quem cantatum audivimus, cui cantando reSpondimus, et sumus dicturiqua: nostis.Num igitur
Monachum agebat ipse, deque eorum numero unus erat Monasticse vita: institutis devotus ‘l Nullus videtur
dubitandilocus, sed ita tamen, ut esset, praeterea Presbyteri dignitate insignitus ;nam quod olim interdictum
est, et S. Leo cavit Epist. ad Maximum Antiochenum, Praeter eos, qui sunt Domini Sacerdotes, nullus sibi
jus docendi et pradicandi potuit vendicare, sive ille Monachus, sive Laicus esset, qui scicntia: aticu jus nomine
gloriarentur. Erant idcirco antiquitus in Monasteriis, deque ipsis Monachis Presbyteri unus et alter, aut
plures qui doctoris munere fungerentur (Pal, Laus. cap. 118. Cont. Jo. Jerosol. ). Quinque S. Hieronymus
memorat in suo, quod CCCC. Fratribus constasse intelligimus : Presbyterum vero tribui, et Monachum non
auferri, ejusdem S. Patris exemplo discimus. Erat itaque Commentarii hujus Auctor et natione Gallus, et in
Monasterio Presbyter: etquod ex hac ej us elucubrationo manifestum est, non ineruditus, nec leviter usu
sacrarum Literarum exercitatus.
Vide nunc, possitne ille videri Vincentius Presbyter, quem Gennadius cap. LXXX. laudat. Vincentius
Presbyter et ipse natione Gallus, et in divinis Scripturis exercitatus, linguam habens non loquendi et majore
